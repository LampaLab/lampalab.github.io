---
layout: blog_post
type: event
image: /img/events/microschool/micro_thumb.jpg
title: Дитяча школа мікроелектроніки
description: "Разом з інженерами Кремнієвої Долини організували дитячу школу мікроелектроніки, де школярі вчилися проектувати цифрові мікросхеми на FPGA"
author: Євген Короткий
date: 2019-01-02
category: [fpga, event]
---

![](/img/events/microschool/micro1.jpg)

Весною 2017 року, разом з інженерами Кремнієвої Долини, ми організували першу в Україні безкоштовну дитячу школу мікроелектроніки, де школярі вчилися проектувати цифрові мікросхеми на FPGA.

Школа проходила в **[Студентський простір Belka](https://www.facebook.com/belka.space.kpi/){:target="_blank"}**, що ідеально підходить для подібних заходів. Зареєструвалося на школу близько 70-ти дітей. У перший день прийшло порядку 50-ти людей, а до кінця дісталося 30 учасників.

Детальну програму школи можна переглянути **[тут](https://drive.google.com/file/d/0B9fI2BqoGDwTNXY4MlJFNjdGb00/view){:target="_blank"}**

У понеділок і вівторок вивчали зі школярами основи електроніки (струм, напруга, робота з макетною платою, підключення світлодіодів, кнопок, семисегментих індикаторів). Збирали генератор тактової частоти на 555 таймері, підключали найпростіші дискретні мікросхеми (логічні елементи, 4008 суматор, D-тригер, регістр зсуву).

У середу і четверг створювали найпростіші схеми з використанням програмованої логіки на **[FPGA Xlinx Artix-7](https://store.digilentinc.com/cmod-a7-breadboardable-artix-7-fpga-module/){:target="_blank"}**. Навчилися створювати проект в Vivado і задавати базові налаштування. Розібралися з основами мови Verilog, що використовується для опису мікросхем і мікропроцесорів. Синтезували в Vivado цифрові схеми з опису на Verilog і перевіряли роботу отриманих схем на FPGA. Реалізували найпростіші логічні функції, суматор, дешифратор семисегментний індикатора, мультиплексор, D-тригер, регістр зсуву, лічильник.

В п'ятницю вивчили, як програмувати на Python WiFi модуль **[Linkit Smart 7688](https://labs.mediatek.com/en/platform/linkit-smart-7688){:target="_blank"}** з OpenWrt Linux на борту. Підключали до модуля кнопки і світлодіоди, електронний I2С компас HMC5883l, за допомогою бібліотеки MRAA працювали з залізом модуля, з'єднувалися з модулем по ssh, передавали файли по scp, створили простенький веб сервер.
Використовували ось таку **[інструкцію власної розробки](https://drive.google.com/file/d/0B9fI2BqoGDwTbjZxMVFRRnJpWDA/view?fbclid=IwAR39I3nCto3fSeoJKhqVnVukF34p0WNajG9N4m-buOMWgXGn1tbaPuNLigE){:target="_blank"}**

Збирати схеми дітям допомагали студенти-волонтери з 2-го курсу кафедри **[Конструювання електронно-обчислювальної апаратури](http://keoa.kpi.ua){:target="_blank"}** факультету електроніки КПІ. Другокурсників залучили, оскільки гарні студенти старших курсів уже працюють за спеціальністю, що погано поєднується з волонтерством. Цікаво, що волонтери другокурсники в цьому ж семестрі почали вивчати цифрову електроніку. В результаті, вони і самі щось нове вивчили (наприклад, роботу з FPGA), і дітям допомогли, і отримали перший викладацький досвід, а також додаткові бали до рейтингу. Ось таке всім вигідне навчання на реальних завданнях.

П'ятиденна школа мікроелектроніки завершилася в суботу Хакатоном. Хоча територіально хакатон проходив в Києво-Могилянській Академії, всю технічну експертизу надали старший інженер Imagination Technologies **[Юрій Панчул](https://www.facebook.com/yuri.panchul){:target="_blank"}** і викладач факультету електроніки КПІ **[Євген Короткий](https://www.facebook.com/korotkiy.eugene){:target="_blank"}**. На Хакатоні школярі створювали цифрові мікросхеми на FPGA і пристрої на базі WiFi модуля Linkit Smart 7688. Команди-переможці розробили мікросхеми для кодового замка, скінченного автомата керування світлофором для людей з поганим зором, а також пристрій світлових ефектів.

Хочеться подякувати тим, без кого ця школа не відбулася б:
1) **[Юрію Панчулу](https://www.facebook.com/yuri.panchul){:target="_blank"}**, старшому інженеру з розробки мікропроцесорів та обчислювальних систем в компанії **[Wave Computing](https://wavecomp.ai){:target="_blank"}** (Санта-Клара, Каліфорнія). Юрій багато років підтримує освіту в галузі електроніки в Україні. Для даного заходу він розробив програму і частина освітніх матеріалів, провів частину лекцій. Також Юрій за власні кошти придбав необхідну електроніку для заходу і сувеніри для дітей.
2) Компанії **[Радіомаг](https://www.rcscomponents.kiev.ua){:target="_blank"}** за безоплатне надання електронних компонентів і вимірювальних приладів, необхідних для провдення школи. Дуже дякуємо нашій випускниці **[Анастасії Ластовець](https://www.facebook.com/anastasiia.lastovets){:target="_blank"}**, яка зараз допомагає Радіомагу створювати електронні конструктори для дітей, за допомогу в підборі необхідних радіодеталей.
3) Командї **[Студентський простір Belka](https://www.facebook.com/belka.space.kpi/){:target="_blank"}** за величезну допомогу в проведенні заходу. Без Бєлки і її волонтерів ця школа не відбулося б.
4) Студентам кафедри **[Конструювання електронно-обчислювальної апаратури](http://keoa.kpi.ua){:target="_blank"}** дякуємо за допомогу у складанні схем. Хлопці, ви дуже допомогли школярам!
5) Олександру Барабанову, доценту кафедри комп'ютерної інженерії факультету радіофізики, електроніки та комп'ютерних систем, КНУ ім. Т.Г. Шевченко. Олександр дуже допоміг в організації, провів лекції в перший день школи і підготував відповідні навчальні матеріали.
6) Світлана Хутка з Стенфорда за переговори з Радіомагом, роботу зі школами і верстку програми заходу.
7) **[Євгена Короткого](https://www.facebook.com/korotkiy.eugene){:target="_blank"}**, доцента **[Конструювання електронно-обчислювальної апаратури](http://keoa.kpi.ua){:target="_blank"}** факультету електроніки КПІ, за організацію заходу в КПІ, координацію з коммандою простору Belka та студентами-волонтерами, підготовку освітніх матеріалів по WiFi модулю Linkit Smart 7688, проведення частини лекцій і 6 годин нонстоп менторства на Хакатоні.

Підводячи підсумок, можемо сказати, що це було складно, але мегакруто! Неймовірно приємно було бачити захоплення в очах дітей, коли вони опановували найсучасніші інструменти розробки мікросхем і мікропроцесорів.
