---
layout: event_post
type: event
image: /img/events/fpga-hackathon/fpga-hackathon1.jpg
title: Хакатон зі створення систем-на-кристалі на FPGA
description: "Провели хакатон зі створення систем-на-кристалі на FPGA. Необхідно було розробити периферійний модуль та інтегрувати його в MIPSfpga, а також написати драйвер для взаємодії з залізом"
author: Євген Короткий
date: 2018-12-30
category: [fpga, event]
---

![](/img/events/fpga-hackathon/fpga-hackathon1.jpg)

<br>

Восени 2016 року ми провели хакатон зі створення систем-на-кристалі на базі FPGA. Необхідно було розробити периферійний модуль та інтегрувати його в MIPSfpga, а також написати драйвер для взаємодії з залізом. 

<br>

Про хакатон написали **[чудову статтю](https://www.mips.com/blog/ukraine-mips-fpga-hackathon-success/){:target="_blank"}** у блозі міжнародної мікроелектронної компанії MIPS Technologies.

### Місце

Територіально хакатон відбувся в **[Студентський простір Belka](https://www.facebook.com/belka.space.kpi/){:target="_blank"}**

![](/img/events/fpga-hackathon/fpga-hackathon4.jpg)

### Спонсори

Головним і єдиним спонсором хакатону виступив **[Юрій Панчул](https://www.facebook.com/yuri.panchul){:target="_blank"}**, старший інженер з розробки мікропроцесорів та обчислювальних систем в компанії **[Wave Computing](https://wavecomp.ai){:target="_blank"}**, Санта-Клара, Каліфорнія. Юрій вже давно і систематично підтримує розвиток освіти в Україні в напрямку електронної інженерії.

### Задача

Учасникам хакатону необхідно було створити апаратний модуль і програмне забезпечення (драйвер) для інтеграції периферійного пристрою в систему-на-кристалі на основі MIPSfpga. Периферійними пристроями були LCD дисплеї, джойстики, сенсори.

![](/img/events/fpga-hackathon/fpga-hackathon2.jpg)

### Переможці

Переможцями хакатону стали дві команди

<br>

1) Команда Сергія Сачова інтегрувала в систему-на-кристалі MIPSfpga **[клавіатуру](https://store.digilentinc.com/pmod-kypd-16-button-keypad/){:target="_blank"}** від Digilent. Хлопці написали на Verilog інтерфейсний модуль, що працює з клавіатурою по 16-піновому каналу і містить регістр, куди записується код натиснутої клавіші. Регістр відображений в адресний простір MIPSfpga за допомогою шини AMBA. Також було створено керуючу програму, яка зчитує код натиснутої клавіші зі згаданого регістру і виводить число, що відповідає клавіші, на семисегментний індикатор.

<br>

2) Денис Солдатов інтегрував **[ультразвуковий дальномір](https://store.digilentinc.com/pmodmaxsonar-maxbotix-ultrasonic-range-finder/){:target="_blank"}** від Digilent в систему-на-кристалі на базі MIPSfpga. Написав на Verilog інтерфейсний модуль, який працює з сенсором по апаратному UART і має керуючі регістри, відображені в адресний простір MIPSfpga за допомогою шини AMBA AHB-Lite. Також Денис написав керуючу програму, яка зчитує покази сенсора з регістрів і при перевищенні порога подає звуковий сигнал певної частоти. 

<br>

Пізніше Денис описав свій проект в **[крутій статті](https://habrahabr.ru/post/316770){:target="_blank"}** на Хабрі. Вихідний код проекту можна завантажити з **[GitHub](https://github.com/Denis-Kingit/UltraSonicToMIPSfpga){:target="_blank"}**

<br>

На останок тримайте фото переможців з призами (плати DE0-CV вартістю 150$)

![](/img/events/fpga-hackathon/fpga-hackathon3.jpg)


