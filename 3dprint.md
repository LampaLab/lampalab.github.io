---
layout: education
---

## 3D друк в Лампі

![](/img/3dprint.png)

В лабораторії Лампа доступні для користувачів такі 3D-принтери:

1) **[Ultimaker 2+](https://ultimaker.com/en/products/ultimaker-2-plus){:target="_blank"}** (2 шт)
2) **[Prusa P3Steel](https://reprap.org/wiki/P3Steel){:target="_blank"}** (1 шт) 
3) **[B9 Creator](https://www.b9c.com/products/b9creator){:target="_blank"}** (1 шт)

Для користування принтерами необхідно розуміти та вміти декілька нескладних речей, які ми вирішили викласти на цій сторінці.

### Крок 0: Що таке 3D друк?

3D друк представляє собою процес створення фігури з пластику. Це легко зрозуміти на прикладі звичайного принтеру, коли ви створюєте текст на аркуші з тонеру у принтері. Так і в нашому випадку ми використовуємо пластик та шар за шаром тонкою лінією видаємо його в потрібному місці, створюючи тривимірну деталь.

### Крок 1: З чого почати?

Для того, щоб надрукувати 3D модель на 3D принтері вам знадобиться файл необхідного формату, який буде містити вашу модель. 

При роботі з Ultimaker це формати типу STL, OBJ, X3D. Також програмне забезпечення може перетворювати зображення формату BMP, GIF, JPG, та PNG у 3D-моделі. 

При роботі з Prusa P3Steel можна використовувати STL та OBJ.

Найчастіше використовується формат STL.

Якщо у вас немає такого файлу, але ви маєте навички в роботі з спеціальними програмами, ви можете створити модель для друку власноруч. Одина з найпростіших програм для створення 3D моделей — це **[Tinkercad](https://www.tinkercad.com/){:target="_blank"}**. Це не складний онлайн 3D-редактор, що дозволяє будувати прості 3D моделі, які потім можна легко експортувати у файли розширення STL.

Багато готових 3D моделей у форматі STL можна завантажити з сайту **[Thingiverse](https://www.thingiverse.com/){:target="_blank"}** 

### Крок 2: Обираємо пластик

Prusa P3Steel нормально друкує лише PLA пластиком

Ultimaker 2+ друкує пластиками PLA, ABS, CPE, CPE+, PC, Nylon, TPU 95A. Детальніше про ці пластики можна почитати **[тут](http://ultimaker-ukraine.com/consumables){:target="_blank"}**. Існує можливітсь друку **[карбоновим композитом XT-CF20](http://ultimaker-ukraine.com/perpetuumnozzles){:target="_blank"}**. 

Друк пластиком PLA безпечний для людини, а характеристики матеріалу доволяють вирішити більшість типових задач. Оскільки під час друку платиком ABS виділяються шкідливі речовини, ми таким пластиком не друкуємо без вагомих причин.

### Крок 3: Обираємо принтер

Ultimaker 2+ відрізняються вищою точністю і якістю друку. Друкує пластиком діаметром 2.85 мм. Оригінальний PLA пластик Ultimaker **[доволі дорогий](http://ultimaker-ukraine.com/consumables){:target="_blank"}**. Однак аналогічну якість можна одержати і на більш бюджетних варіантах пластику. Ми тестували **[Verbatim](https://www.itbox.ua/product/Plastik_dlya_3D-printera_Verbatim_PLA_285_mm_NATURAL_TRANSPARENT_1kg_55282-p290959/){:target="_blank"}** та **[3dplast](https://3dplast.biz/g31329042-pla-pla-plastik){:target="_blank"}**. Не забувайте, що діаметр нитки пластику для 3D принтерів Ultimaker повинен складати 2.85 мм.

Prusa P3Steel використовує пластик діаметром 1.75 мм, та дає прийнятну якість друку. Однак цей принтер складніший у користуванні і налаштуванні. Оскільки відвідувачі в нашій лабі друкують на принтерах власноручно, початківцям радимо працювати з принтерами Ultimaker.

### Крок 4: Створення програми керування 3D принтером в слайсері

Обрали принтер? Далі читаємо матеріали і створюємо в слайсері з 3D моделі програму керування 3D принтером для друку необхідної деталі:

**[Ultimaker 2+](https://docs.google.com/document/d/1kv70LDt4RQ5DJF0VhjX1YmCPaO7KFO3h1ugjstieAxQ/){:target="_blank"}**
**[Prusa P3Steel](https://docs.google.com/document/d/17sr4mjV8AaRWV5BXCtGX1tumjcmsgQw2L5bLBKnWspA/){:target="_blank"}**

### Крок 5: Обираємо час

В Лампі 3D-принтери доступні для користування за реєстрацією у Google-календарі.

Інструкція по реєстрації в календарі:

1) На **[сторінці](https://calendar.google.com/calendar/embed?src=hc63uuco4o7cosnf7icqab3aok@group.calendar.google.com&ctz=Europe/Kiev&pli=1){:target="_blank"}** дивимося зайняті дні і вибираємо вільний.

2) Заходимо в свій аккаунт на Google Calendar (можна і з календаря в телефоні, якщо налаштована синхронізація), створюємо подію в потрібний день, вказуємо принтер і час друку, без оповіщення; в темі пишете своє ім'я (або свій нік в Telegram); в полі учасників події пишемо цю адресу: hc63uuco4o7cosnf7icqab3aok@group.calendar.google.com (або **[завантажуєте](https://goo.gl/ppwPSn){:target="_blank"}** картку) імпортуєте її в контакти, і при створенні події вказуєте цей контакт).

3) Зберігаєте подію, і вона потрапляє в календар.

### Крок 6: Друк

У вибраний день приходите в лабораторію і друкуєте вашу деталь. При виникнені запитань звертаєтеся до лаборанта.

### Які правила?

1) Перед друком потрібно зареєструватися у календарі.
2) Калібрувати, розбирати/збирати 3D принтер мають право лише лаборанти.
3) Об'єм пластику, який можна витратити на друк безкоштовно - до 20 г.
4) Час друку не повинен перевищувати робочі години лабораторії у певний день. За необхідності тривалого друку потрібно про це окремо домовитися з лаборантом.

Якщо ви збираєтесь друкувати корпус-коробку без особливих конструкційних елементів — краще придбати таку коробку на радіоринку, або в інтернеті.

Ми не продаємо пластик відвідувачам. Якщо вам потрібна деталь більшої ваги, ніж ми можемо надрукувати безкоштовно, знайдіть відвідувача, який має особистий моток пластику, та домовтеся з ним про покупку/подарунок. Або приходьте зі своїм пластиком.

**[Корисні поради для друку](https://docs.google.com/document/d/1ea0iwyPkw4g35mo5jPZa1Pp75_hfcIb0H062X_vJoRg/edit/){:target="_blank"}**
